+++
cover = ""
date = "2019-05-31T00:00:00+02:00"
draft = true
title = "Le mie impressioni si Brave dopo cinque mesi di utilizzo"

+++
Utilizzo Brave sia a casa (PC e cellulare) che al lavoro ormai da cinque mesi, quindi ho pensato di scrivere una breve recensione.

La mia esperienza finora è davvero molto positiva, nessun Browser prima d'ora era riuscito a staccarmi da Firefox, che tra l'altro negli ultimi anni è [migliorato moltissimo](https://www.punto-informatico.it/firefox-48-finalmente-electrolysis/ "miglioramento firefox")!

Prima di cominciare con la "recensione" partiamo con qualche cenno sulla _mission_ e sul team di talento che sta dietro al progetto.

L'obiettivo di brave è descritto benissimo sulla pagina principale:

> Brave is on a mission to fix the web by giving users a safer, faster and better browsing experience while growing support for content creators through a new attention-based ecosystem of rewards.

Un web più sicuro per gli utenti con un supporto per i creatori di contenuti. 

Il team invece è composto da alcune _star_ della silicon Valley:

* [**Brendan Eich**](https://www.linkedin.com/in/brendaneich/): _Chief architect_ sia alla Mozilla che a Netscape. Amministratore delegato come ultima posizione in Mozilla.
* [**Brian Bondy**](https://www.linkedin.com/in/bbondy/): Ingegnere del software senior alla Mozilla e poi _Software Developer Lead_ (suona davvero bene) presso Khan Academy, una organizzazione no profit.​
* [**Yan Zhu**](https://lists.linkedin.com/2016/next-wave-top-professionals-35-and-under-20161011/software/yan-zhu): Team sicurezza presso Yahoo! Membro del "W3C Technical Advisory Group". [Certbot](https://certbot.eff.org/ "certbot") vi dice qualcosa?
* [**Ben Livshits**](https://www.linkedin.com/in/ben-livshits/): ingegnere del software presso Netscape e Yahoo!, infine in Microsoft. Per un periodo anche ricercatore.
* [**Holli Bohren**](https://www.linkedin.com/in/holli-bohren-91386b/): ha un'esperienza ventennale nel campo della finanza e delle operazioni esecutive. Ha lavorato per un sacco di compagine degne di nota, ad esempio Teachscape e BiteSize Networks.
* [**Johnny Ryan**](https://www.linkedin.com/in/johnnyryan1/): giornalista e  _Chief Innovation Officer_ (questo è ancora più bello) presso _The Irish Times_. Infine esperto in GDPR in quanto [Head of Ecosystem ](https://www.forbes.com/sites/samantharadocchia/2019/01/10/chief-ecosystem-officer-the-new-role-every-blockchain-company-needs/#7d7e185627ce "Chief Ecosystem")presso PageFair.  

Insomma... un team con le palle quadrate!

#### Contro

Partiamo con i contro, c'è meno da dire:

* Rispetto a Firefox ritengo la modalità lettura, che in Brave si chiama _Pagina Distill,_ sia ancora migliorabile. Inoltre non mi dispiacerebbe un pulsante direttamente integrato nella barra degli indirizzi.
* La sincronizzazione dei preferiti con finestre multiple ogni tanto perde qualche pezzo per strada. Con tre finestre con molta facilità perde i preferiti salvati in una delle tre sessioni (verificato solo con Brave beta).

#### Pro

I pro sono innumerevoli, alcuni sono davvero piccolezze, ma anche nel mio ambito lavorativo fanno la differenza su otto ore di lavoro:

* Ottimo blocco delle pubblicità. Non ne passa una.
* I tempi di caricamento sono davvero eccezionali. Questo è collegato al punto precedente: bloccando le pubblicità infatti si risparmiano dati da caricare, e da una connessione dati mobile questo è molto apprezzato!
* Di default è attivo un meccanismo per il passaggio in HTTPS ove supportato. Questo è quello che sugli altri browser viene fatto con l'estensione [HTTPS Everywhere](https://www.eff.org/https-everywhere). Sembra una cazzata, ma meglio evitare la compilazione di form (magari di login) su una connessione in chiaro.
* Blocco tracker cross site: in soldoni quelle pubblicità che vi si attaccano alle palle e vi corrono dietro per tutto il web.
* Hanno un programma per content creator che permette di guadagnare sia tramite siti/blog, che con Youtube e Twitch. Personalmente ho provato a registrarmi come publisher da qualche mese, posso dire che effettivamente qualcosina ho guadagnato. Scriverò meglio di questa cosa in un prossimo articolo.
* Permette agli utenti di guadagnare con la visualizzazione di ADS non invasivi e rispettosi della privacy (per ora non sono ancora disponibili in italia).

#### Verdetto

Il mio passaggio da Firefox e stato totalmente indolore, ci ho messo un paio di giorni ad abituarmi, non mi aspettavo che sarebbe stato così facile! Per chi proviene da Chrome  il passaggio dovrebbe essere molto meno traumatico.

La qualità del software migliora di giorno in giorno, certo con qualche piccolo inciampo, ma non è facile fare un browser in grado di battere i due grandi player del settore.

Anche se non siete interessati ad aspetti tecnici, vi consiglio di [scaricare](https://www.hypertesto.me/images/brave_referal.png "scaricare brave") Brave poiché rispetto ai competitor ha attive di default una serie di tecnologie che vi renderanno la vita migliore. 

Brave è in missione per migliorare il web, ma dobbiamo essere anche noi a fare qualche mossa senza rimanere eternamente passivi a subire i dictat dei soliti accattoni.