---
title: "Chiuso in casa - Episodio #2"
date: 2020-03-30T13:00:03+02:00
cover: /images/chiuso-in-casa/cover_ep02.jpg
categories:
- chiuso in casa
tags:
- swag
- covid-19
- iorestoacasa
---
Eccoci qua! Terzo giorno, terzo episodio che, ricordiamolo sempre, è il numero due
visto che la conta inizia da zero.

### La canzone del giorno
La canzone di oggi è:

> **A touch of Evil**, Judas Priest

Con i Judas si va sul sicuro, una playlist senza di loro sarebbe stata come
l'ananas sulla pizza: senza senso.  
L'album da cui è tratto il brano è _Painkiller_, del 1990, anche questo comincia ad avere la
sua veneranda età.

### La citazione del giorno
Anche oggi siamo nel fantastico mondo de "_I grandi classici riveduti e scorretti_" con
la saga di **Harry Potter**.

Harry, dopo un inizio di carriera come _babbano_ non troppo promettente, viene catapultato
nel mondo magico di Hogwarts dove comincia da subito a farsi varie amicizie, ma soprattutto,
dei nemici.
E qual è la cosa migliore che uno scolaretto può fare per iniziare bene l'anno scolastico?
Farsi odiare a morte dal professor Severus Piton.

Il libro introduce così gli altri professori:

> Fortunatamente gli altri insegnanti sembrano meno predisposti a sgozzare Harry con
una biro; c'è Minerva Mc-Grannit, prof di trasfigurazione, il professor Vitious, un
nano che insegna incantesimi, e il professor Raptor, timido e balbettante, che insegna
Difesa contro arti oscure. Che è un po' come affidare a Sgarbi la cattedra di diplomazia
internazionale.

Io ce lo vedo bene in aula a lanciare il suo caratteristico incantesimo di trasmutazione ⚡ **CAPRA!!** ⚡
agli studenti che non hanno studiato per l'interrogazione.

E anche oggi ce l'abbiamo fatta, a domani con il prossimo episodio!
