---
categories:
- chiuso in casa
cover: /images/chiuso-in-casa/cover_ep04.jpg
date: "2020-04-01T13:42:33+02:00"
tags:
- swag
- covid-19
- iorestoacasa
title: 'Chiuso in casa - Episodio #4'
---
Salve a tutti!
Oggi, per festeggiare il primo giorno di Aprile, e il fatto che sono chiuso in
casa da quasi un mese, le canzoni condivise saranno due!

Le canzoni, udite udite, saranno di un gruppo _ITALIANO_. 😲😲😨😨.  
Non ve lo aspettavate, eh?

### Le canzoni del giorno

La prima canzone é:

> **S'i fosse foco**, Kalevala hms

Quello che definirei "breve ma intenso" 😂. Ascoltate il testo, oggi la barriera
linguistica non è una scusa valida.  
L'album è del 2012 e si intitola "There and back again".

La seconda canzone é:

> **Donald, wherès your trousers?**,  Kalevala hms

Dedicata a tutti coloro che lavorano da remoto... In mutande, o peggio 🙈.  

Qua bisogna fare due appunti: questa è una reinterpretazione di una canzone umoristica di
Andy Stewart e Neil Grant (Donald Where's Your Troosers?), che nel 1960 è diventata
una vera e propria hit.

Il testo narra di questo scozzese, che indossa il kilt invece dei pantaloni. Fin qua
niente che ci possa scandalizzare: siamo nel 2020 dopotutto.  
La cosa davvero divertente è che la canzone è stata scritta in una decina di
minuti da Andy mentre era seduto nel gabinetto degli studi di registrazione
"a braghe calate", come potete ben immaginare dal luogo dell'avvenimento[^0].
Idolo 😎.

Questa seconda canzone è uscita nel 2014 con l'album "Tuoni baleni e fulmini".
Penso che gli ascolti su Spotify siano in gran parte miei 😂.

### La citazione del giorno
Come promesso, oggi si cambia libro. Mettiamo via _I grandi classici riveduti e
scorretti_ e passiamo alla "**Breve storia dell'ubriachezza**", di Mark Forsyth.

Ebbene sì, nonostante sia un bevitore piuttosto scarso, ai miei amici farà piacere
sapere che almeno _leggo_ qualcosa di alcolico. In effetti potrei proprio dire che
**L**eggo l'alcool molto meglio di loro[^1].

Il libro parte con un bello spaccato di vita preistorica: caccia, raccolta di cibo,
disegni nelle caverne e cose così. Insomma, tutto filava liscio.  
Ogni tanto a qualcuno capitava di scoprire accidentalmente un nuovo drink, procurandosi
una bella sbornia preistorica.

Sembra che qualche fortunello avesse già scoperto la birra primordiale,
che era fatta di orzo e acqua mischiati lasciati fermentare in modo naturale[^2].
Procurarsi l'acqua per fare la birra sicuramente non era un problema,
ma l'orzo non te lo portavano mica in cima all'albero assieme alle **Gocciole Pavesi**;
te lo dovevi procurare in qualche modo, il che ci porta al nocciolo della questione:

> Pare inoltre che la birra ci fosse e, aspetto rilevante, sembra che la birra venisse
prodotta ancor prima che esistessero i templi o l'agricoltura. Il che ci porta a
una grande teoria sulla storia umana: non abbiamo cominciato a coltivare perchè
volevamo cibo - in giro se ne trovata parecchio. Abbiamo cominciato a coltivare
perchè volevamo qualcosa da bere.  
[...]  
Intorno al 9000 a.C., dunque, abbiamo inventato l'agricoltura perchè volevamo
ubriacarci su base regolare.

Questo è quello che chiamerei un gran colpo di scena.
E la cosa bella è che non c'era ancora la stradale a ritirati la patente
per guida in stato di ebrezza. Bè, oddio, non esisteva nemmeno il concetto stesso
di guida... Ma insomma, mi avete capito 😉.  

Preparatevi al peggio, vi garantisco che non abbiamo ancora visto niente dei nostri
antenati ebbri. "_El vìn bòn_" scorrerà a fiumi.

Se la gradazione alcolica di questo episodio vi è piaciuta, lasciate un commento qua sotto 👇,
o ascoltate la [playlist su Spotify](https://spoti.fi/3apGc1X).  

[^0]: https://www.independent.co.uk/news/people/obituary-andy-stewart-1510366.html
[^1]: E lascio anche spazio a facili battute sugli asiatici. Che birbante!
[^2]: Il tutto, senza olio di palma, grassi idrogenati e coloranti vari 😝.
